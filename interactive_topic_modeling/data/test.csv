title,body,date
Bodegraven Cel voor complotdenkers wegens bedreiging,"  Complotdenkers Wouter R. (54), Joost K. (44) en Hans de M. (57) hebben donderdag maandenlange celstraffen gekregen wegens bedreiging en het verspreiden van complottheorieÃ«n in Bodegraven. De rechter in Den Haag veroordeelde de drie voor opruiing en bedreigingen van RIVM-directeur Jaap van Dissel, premier Mark Rutte (VVD), toenmalig minister van Volksgezondheid Hugo de Jonge (CDA) en voor smaad van Van Dissel en een voormalige huisarts in Bodegraven. De veroordeelden deden zonder enig bewijs onder meer beschuldigingen van deelname aan een ritueel satanisch pedoseksueel misbruiknetwerk. R. kreeg een celstraf tot achttien maanden opgelegd, waarvan zes voorwaardelijk. K. kreeg tot vijftien maanden cel, waarvan vier voorwaardelijk. De derde verdachte, De M., krijgt een gevangenisstraf van 175 dagen, waarvan 90 voorwaardelijk. Ook krijgt hij een taakstraf van honderd uur. Deskundigen van het Pieter Baan Centrum hebben vastgesteld dat K. en R. verminderd toerekeningsvatbaar waren toen zij de bedreigingen en beschuldigingen deden. De M. was niet verminderd toerekeningsvatbaar, maar heeft volgens deskundigen wel een ongespecificeerde persoonlijkheidsstoornis. (NRC) Link naar PDF",1 juli 2022 vrijdag
